---
title: "Седмица 23"
date: 2024-01-28
---
1. Добре дошли в Берген! Според бабата на Фрида (и двете, норвежки), не е валяло толкова много сняг в Берген от десет години насам. Спокойно, вече го обърна на дъжд. 
![20240119_cross_ski_bgo](https://github.com/wiseblondie/brum-thoughts-chain/assets/133108671/fbe097c2-0e74-4b16-a3e6-bd865f736dc3)

2. Зимата се оплакваме че трябва да почистваме колите си от сняг. А представяте ли си, ако трябваше да почистваме и лодките си?
![20240120_snowy_boat](https://github.com/wiseblondie/brum-thoughts-chain/assets/133108671/e48da1b5-a434-487b-880d-f3da4c3078e8)

3. Ако в текст (или коментар в сайт) искаш да изразиш силна емоция или да поясниш важността на думите можеш да подбереш специфични думи с цел хиперболизация, да направиш самостоятелно изречение или в най-крайния случай да одебелиш шрифта, но това да сложиш всичко в ALL- CAPS не е решение. 
ALL-CAPS във виртуалния свят предават значението че крещиш, и то често от радост или вълнение (пример: ОБОЖАВАМ ПЕЧЕНО КАШУУУУУ), всяка друга употреба просто кара коментарът ви да излежда истеричен, а това пречи на четящите да се съсредоточат върху стойността на това което казвате. 

4. Толкова ми стана приятно и ми олекна, като разбрах че дори Норвегия не се справя с кишата. Джап-джап в кишата (с все скъпите обувки, ранички и якенце) : ))))

5. Да кажеш: “Брей тоя колко е тъп/повърхностен/т.н” или “Добре де, не е толкова сложно и аз мога да го направя” е толкова безполезно. 
Много е лесно да критикуваме другите, да критикуваме тези които правят неща, да седим на скамейката докато някой тича от час и не е успял да вкара гол и ние да го псуваме. 
Добре де, ще го напсуваме и? И нищо. 
Нека пробваме да се критикуваме, но всяка критика да е придружена от съвет за подобрение или промяна. Да критикуваме с цел да станем още по-добри.
Защото шанса, да не се справим като се опитаме да направим нещо е толкова по-голям от този да се справим. 
Или с други думи (тези на Samuel Beckett): “Ever tried. Ever failed. No matter. Try again. Fail again. Fail better.”

(Това естествено се отнася и за всичко написано тук :)))) 

6. От както имам LED лампа за тоалетна, напълно разбирам хората с бебета, и аз вървя и показвам снимки и видеа, без някой да е попитал. 

7. Гледах първото си комедийно шоу: Daniel Sloss в Grieghallen в Берген (където се оказва че той не идва за първи път).
За билета, мога само да благодаря на френските данъкоплатци (които дори и не подозират какво се случва с данъците им и се надявам поне още малко да останат в неведение или както казват някои мой читатели: “Ignorance is bliss.” ). 
А що се отнася за Daniel Sloss, може да се каже че е забавен, според мен и според смеещата се на глас норвежка публика (да трудно е да се повярва, но всъщност само го чух а не го видях, защото залата беше затъмнена) : )

8. Още някой е [арестуван в Русия](https://www.politico.eu/article/igor-girkin-strelkov-mh17-extremism-ukraine-war-russia/) след направени изказвания против п***н (може и малки деца да четат затова за всеки случай ще цензурирам), само че този път е арестуван бивш-военен осъден за това че е направил изказвания описващи президентът му като “върховният не-командващ” а всичките му придворни гъзо-лизци като клоуни и идиоти. 
Хубавото е че кандидатурата му за президент за 2024 не е била приета (да не би да си е помислил че е в демокрация? и че може току-така да си подава кандидатури за избори?). Иронията е кажи-речи болезнена. 
Също, забравих да спомена че 2022 е осъден до живот в Нидерландия за убийството на 298 човека. Но, тъй като е казал че не го е направил той ще му повярваме и няма да го питаме повече за това.
Представяте ли да сте толкова краен във военния си патриотизъм че дори тоталитарният ви президент да реши че прекалявате? И за да ви помогне да се опомните, ще ви даде четири години спокойствие. 
