---
title: "Седмица 24"
date: 2024-02-06
---

1. В Берген се върнах с един коледен кейк, специално приготвен от мама за тази цел. И днес като сладко, сладко си похапвах парченце след парченце се запитах дали четири парченца не са много?
На време се усетих че въпроса, сам по себе си е неуместен. Няма такова нещо като твърде много коледен кейк.

2. Струва ми се че в случая на климатичните промени, свръх-масовата медиатизация успя, вместо да разпространи информация подкрепена от изследвания на публично ниво, единствено да досади на популацията с пропагадния си подход. 
[Темата все пак засяга всички ни](https://youtu.be/4S9sDyooxf4?si=i-Qv_BmHcXyxzgZb) (да включително северното полукълбо) и да продължим да живеем с илюзията че темата се върти единствено около пластмасови бутилки и сламки е наивно и арогантно. А арогантността бързо се изпарява и ни оставя също толкова безмощни колкото в началото.
Да, ще трябва да намерим начин да въведем решение (или поне активно да се опитаме) и под ние, имам предвид северното полукълбо. 
Би било добре (за всички ни) да се опитаме да подходим със случващото се, както с ваксинацията, противозачатъчни, каските и застровките: предварително, с превантивна цел и на масово ниво. 

3. Изядох един килограм печено кашу с люспа за точно 18 дена. Което прави средно по 55 грама на ден. Изненадващо цивилизовано количество като за мен. 
Shoutout to Ядки Начев. 

4. В България има място което се казва [“Гулийна баня”](https://www.tourism.government.bg/bg/spa-destinations/6484/6495) , да, точно така, банята на земните ябълки (познати и под името на [йерусалимски артишоци](https://en.wikipedia.org/wiki/Jerusalem_artichoke)). 

5. Понякога ходим да гледаме хокейни мачове защото все пак това е доста норвежко занимание. Естествено подкрепяме бергенския отбор. 
Била съм два пъти, последно миналата събота. Точно по време на този мач отсрещният отбор губеше с много и целият мач беше изпълнен с перипетии и емоции. Счупени стикове, (леки) сбивания, рефери разтърваващи схватки, падащи в калабалъка, въобще според мен беше весело. Накрая в последните двайсет минути даже добавиха два рефера на леда (така станаха общо четири). За мен беше много entertaining мач. 
Ние бяхме голяма компания, и с момичето до мен се заговорихме за как се сбиват и тя спомена, че според нея това държание просто разпространява и прави общоприето проявите на “мъжка агресия” и как това не е хубаво. И че трябва да спрем да позволяваме на агресията да бъде общоприета. 
И да, това което тя повдига е интересно, като някое обществено държание според теб не е прието, най-ефикасният начин да се предотврати разпространяването му е да не бъде “нормализирано”, с други думи да бъде посрещано с отвръщение и неодобрение и с това съм съгласна. 
Но според мен тук има една ключова разлика, че става въпрос за мач. За мен всичко което има организирана публика е представление. Театър, спорт, танц, концерт и т.н. Това значи че всичко е преиграно и че е има за цел да занимае публиката. Ако това не беше така мачовете и състезанията нямаше да имат публика. 
Когато ставаш профеционален хокеен играч ти е напълно наясно че ще те млатят, че ще се блъскаш в хора и огради (било то нарочно или не) и че това ще се случва с висока скорост. Аз например не искам да ме млатят и затова не съм хокейстка. 
Директорът на хокейната федерация няма изведнъж да каже че това е “лошо” и не трябва да се прави повече, защото той мисли като хокеен играч, а не като нея. 
Така че да, аз нямам никакъв проблем че се млатиха по време на мача, също искам да поясня, че нямаше живото- застрашаващ риск за някого, просто боричкане. 
Всъщност разказвам всичко това, защото тя беше толкова убедена че това което предлага е “мило” и “добро” и трябва да го направим (мисля че тя е по скоро един от тези много много наивни хора, и това го казвам аз, които са така феерични и мили и понякога с малко нереалистични виждания за хората). Но това не е така, и да се опитаме да предлагаме нашите морални стойности да бъдат приложени универсално е хлъзгав склон, водещ до често до неща като тоталитаризъм или религиозна радикалност. 

>А що се отнася до обществото? Там, нямам никакво уважение към агресивни хора. Защото се стараем обществото да не е представление. 
