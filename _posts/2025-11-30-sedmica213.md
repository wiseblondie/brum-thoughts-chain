---
title: "Седмица 213"
date: 2025-11-30
---

В Амстердам има места по реката на които е позволено да се къпеш. И тъй като този четвъртък беше 30℃ - ходихме да се къпем в реката. 
Когато разказах какво сме правили, всички ми казаха че те изобщо не биха се къпали на такова място. Мръсно е, и имало опасни бактерии и имало лодки 800 метра по-надолу и т.н. 
…но какво правиш като е толкова приятно? Слънчево, с един такъв топъл леко лепкав вятър, целият град е нагорещен и в точно когато си се нагрял, се затичваш от поляната и скачаш в реката. Моментално се разхлаждаш, свежо и приятно. Да, вярно не е море, но все пак върши работа. 
Не знам, може би беше глупаво. Но пък знам, че се къпех в реката и пиех студена бира на поляната, обляна в слънце и слушах весели истории. Брей, какъв късмет - си мислех аз - миналата година правех същото, само че бяхме в плаващата сауна на брега на Берген и плувахме в също така разхлаждащото северно море. 
Кикот, безгрижие и екстаз. И дори когато на другия ден трябва да продължиш да работиш върху разни проекти и малко по-сериозни работи, ти е една идея по-хубаво.

Така че, нека вдигнем тост за антибиотиците и пречиствателните станции! И затова че целият град *не* си хвърля боклука в реката! Хип-хип-ураа! 




<script src="https://utteranc.es/client.js"
        repo="wiseblondie/brum-thoughts-chain"
        issue-term="pathname"
        theme="github-light"
        crossorigin="anonymous"
        async>
</script>
