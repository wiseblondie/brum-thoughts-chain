---
title: "Седмица 25"
date: 2024-02-11
---

1. Забелязала съм че понякога докато си мия зъбите и пред мен има огледало ми се случва да се загледам и да чуя гласа на зъболекаря си: “Добре ли си миеш зъбите? От всички странни?” и тогава бързо бързо ще си преместя четката отзад или отсрани. Подобно на бог, моят зъболекар е омни-присъстващ. 

2. Много е смешно излизането в петък и събота в Берген, защото както купона си тече, точно в 02:45 светват лампите в цялото заведение и всички се затръгват едновременно. Много е подобно на това да обърнеш някой по-голям камък и всички буболечки и други животинки да се разбягат във всички посоки.

3. Професори всякакви. Като всички неща, идват в различни размери, с различни нрави, характери и отношения. 
Има от онези професори които си преподават предмета по един и същи начин от (поне) двайсет години насам, стари и недоволни от това че света се променя, неудобравящи целият амфитеатър от двеста човека защото пишат на компютър и имат синя коса. Единственото нещо което ги кара да продължават да преподават е че са убедени че са по-умни от студентите си (което е спорно, но поне по това което преподават сигурно са).
Има и професорите които са свежи и им харесва да преподават, влагат енергия и са търпеливи, но все пак си говорите на вие и между тях и студентите им, има дистанция. Защото са такива социалните норми и така се показва взаимно уважение.
И после има категорията професори в Берген, подписват имейлите си с малките си имена, предлагат ти шоколад по време на устния изпит, защото точно преди малко са обядвали, и когато те изпитват са спокойни, не търсят да създават излишен стрес, от семестър на семестър си променят структурата на предметите и питат студентите си какво могат да променят в часа си, но не питат само защото трябва, а защото реално търсят подобрение. Не усещат нужда да си налагат авторитета, защото за тях е непонятно. И не щеш ли студентите им, все пак ги уважават.  
Говорят ни за децата си, за това те къде са учили и живели, шегуват се и приемат шеги и все пак успяват да си преподадат предмета си. Кой би очаквал?

<script src="https://utteranc.es/client.js"
        repo="wiseblondie/brum-thoughts-chain"
        issue-term="pathname"
        theme="github-light"
        crossorigin="anonymous"
        async>
</script>
 
