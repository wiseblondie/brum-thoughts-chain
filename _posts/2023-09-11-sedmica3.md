---
title: "Седмица 3"
date: 2023-09-11
---

Седмица 3:

1.Изкъпах се в Северното море в един чудесен слънчев септемврийски следобед, навън беше 20 градуса (Целсиус). С други думи навън температурата беше онази на която става трудно да се мисли за друго освен море и сладолед. Мисълта че много хора бяха затворени по офиси, до коленете в имейли и бюрокрация понеже беше работен ден направи всичко още малко по-сладко.
Безспорно най-хубавото решение което съм взимала последните три седмици : )

2.Видях най-страхотната реклама за казино. Един господин си намазва филия с масло и мармалад и точно когато я повдига за да отхапе я изпуска. Филията пада на забавен кадър с намазаната страна надолу и точно момент преди да стигне пода се обръща на другата страна и пада с ненамазаната страна надолу.
Слогънът беше нещо подобно на: “Бъди готов да бъдеш изненадан”, След което бързо и ненатрапчиво последва името на казиното. 
Аз казвам хайде да ходим да залагаме, вижте колко весело звучи, със сигурност няма никакви негативни последици.

3.В центъра на Берген има на един пиедестал издигната една много хубава статуя на [Ludvig Holberg](https://en.wikipedia.org/wiki/Ludvig_Holberg), виден норвежки писател. Тази стауя се намира на двайсетина метра от морето и рибарския пазар. Не знам колко хора се захласват по Холберговата статуя, но локалните гларуси я намират за превъзходна! Застават точно на главата на победоносно застаналият Холберг и стоят там и обсират всикчко. Жалкото е че след като проверих не изглежда Холберг да е имал някакви криви или крайни виждания…
Но поне вече знам че не искам да стана писателка…или поне не видна такава. Със сигурност не искам статуя. 
Но ето че тук ми хрумва други идея: може би може да издигаме статуи на хора които не са ни толкова симпатични (например путин и подобни), да им ги показваме докато са чисти и след това да ги оставяме да бъдат обсирани тотално, и след като почнат да застрашават публичното здраве да ги рушим?
