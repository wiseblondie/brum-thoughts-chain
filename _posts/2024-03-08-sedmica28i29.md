---
title: ""
date: 2024-03-08
---
1. Честита Баба Марта от Берген : )
![20240302-kokicheta](https://github.com/wiseblondie/brum-thoughts-chain/assets/133108671/e55c796f-5aed-4de8-9f34-cbd258ea8192)


2. Както много хора, имах моменти, в които решавах че няма много какво да направя за света, винаги ще има мизерия и може би просто трябва да се преместя в дървена къща в изолация от цялото общество и да се отдам на медитация и градинарство. Но явно никога не ми се е искало достатъчно за да го направя. А защо тогава си мисля че го искам? Цялата идея на дървената къща и градинарството е че ти си ги построила, че ти си ги отгледал, така както ти искаш. Не са такива каквито би трябвало да бъдат, а са просто така както са. Че си ги направил, за себе си, без мисълта какво ще кажат другите, какво ще кажат хората които живеят в огледални небостъргачи и изпълнителните директори на компании за чипс с вкус на барбекю.
И ето тук идва ред на моята (подобрена) идея. Колкото се може повече от това което правя, да го правя с намерение и колкото се може повече от това което мисля, наистина да го мисля, а не да е нещо взето на готово от торбата с общоприети лесно-храносмилаеми мнения. Ето това вече ми се иска. Това е къщата. 
Така че няма място за притеснение, скоро няма да се отървете от мен. 

3. Февруарските понеделници ходим на плаваща сауна и за да се охладим се къпем в морето.  
![20240226-boat-sauna](https://github.com/wiseblondie/brum-thoughts-chain/assets/133108671/7a6dca1a-65d0-4d5f-b839-c260e30fa52f)


4. Призовавам към активно образование. Ето какво се опитвам да кажа: образованието не принадлежи на институции, религиозни организации или министерства нито пък на горчиви учителки с архаични прически и старомодни сухи учители. Образованието е на всички ни и няма нужда никога да спира, няма нужда да спира с институциите. Нека четем всякакви книги, били те фикция или не, били те учебници или статии във вестници или дори (леко глупави) публикации в интернет (малко реклама все пак). Нека четем, за да не се превърнем в това от което ни е страх или в тези които презираме. Нека четем и слушаме и гледаме и си говорим, за да имаме свободата да решаваме за себе си, за да знаем повече отколкото сме “научили в училище”. 
Нека се образоваме до полуда, осъзнавайки ежедневно колко малко знаем. 
Призовавам към активно и неспиращо образование, защото в моя (незначителен) опит досега, образованието е единственото нещо което ми е помагала срещу усещането за безпомощност. 



<script src="https://utteranc.es/client.js"
        repo="wiseblondie/brum-thoughts-chain"
        issue-term="pathname"
        theme="github-light"
        crossorigin="anonymous"
        async>
</script>
