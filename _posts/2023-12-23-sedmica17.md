---
title: "Седмица 17"
date: 2023-12-23
---

Седмица 17:

1. Харесва ми да уча в Берген, минаваш си последния изпит за зимния семестър и след това, се качваш на влака за час и половина и отиваш да караш ски във Voss и в Myrkdalen. Там карате, карате, карате и след известно време, правите пауза за топло какао и след това карате още. Накрая спирате, сваляте си обувките и якетата и тичате към сауната. 
![20231214-voss](https://github.com/wiseblondie/brum-thoughts-chain/assets/133108671/d7545acd-01ed-4f3c-876f-9a5ff824fe04)


2. Отношението към зимата, снега, леда и като цяло неприветливите метерологични състояния по тези ширини е съвсем различно: не се създава обстановка каквото си представям би имало по време на апокалипсис, няма паника и фалшива изненада. 
Да, понякога вали дъжд през зимата и през нощта пътя замръзва и тогава градския транспорт не спира, а си слага вериги, да вали сняг и летището изрива снега а не затваря, да през зимата става по-студено, но няма да си отгледаме децата с идеята че студа е страшен и зъл и ще се разболеем, а ще отгледаме децата си запознавайки ги със студа. Ще излизаме навън, ще ходим в планината, ще караме ски и ще се къпем в морето и цялото това нещо ще го правим с уважение. Осъзнавайки че не сме по-малко податливи на студеното и ветровитото и че не сме безсмъртни просто защото имаме много мощни калкулатори, но също така няма спрем да съществуваме защото навън вали сняг и е -14℃.
