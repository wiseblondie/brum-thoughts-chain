---
title: "Седмица 211"
date: 2025-06-11
---

1. Понякога забравям, че колкото и да ми се иска да си мисля, че имам по-скоро развито въображение, малко неща са толкова абсурдни колкото реалноста. 
Тази седмица това ми го припомни следното новинарско заглавие: “Бял кон препуска в насрещното платно на Ботевградско шосе в София”.
Както сами виждате, литературният анализ които може да се направи върху това заглавие, е повече от значителен? Какво символизира белият кон? Невинност? Чисти намерия? Какво е мястото на опозицията между природата и големия бетонен град? А какво можем да кажем за сравнението на кон и кола в човешката история? И не на последно място: защо в насрещното? Срещу какво се бори? Или от какво бяга?
Ето аз например бягам от това с което наистина трябва да се занимавам. Пиша твърде задълбочено за нещо повърхностно, за да не пиша за нещо по-значимо.  
