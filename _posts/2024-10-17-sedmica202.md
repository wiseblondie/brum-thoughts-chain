---
title: "Седмица 202"
date: 2024-10-17
---

1) Забелязах че при всичките ми местения има една абсолютно непоклатима константа: Свидетелите на Йехова [eng](https://en.wikipedia.org/wiki/Jehovah%27s_Witnesses)/[bg](https://bg.wikipedia.org/wiki/%D0%A1%D0%B2%D0%B8%D0%B4%D0%B5%D1%82%D0%B5%D0%BB%D0%B8_%D0%BD%D0%B0_%D0%99%D0%B5%D1%85%D0%BE%D0%B2%D0%B0). Това също се дължи на факта че, все пак се местя само в християнски държави, без значение кой точно вариант на християнството. До такава степен съм привикнала с техните подвижни етажерки за брошурки и двамата изгладени, спретнати и натрапчиво скромно облечени [прозелити](https://bg.wikipedia.org/wiki/%D0%9F%D1%80%D0%BE%D0%B7%D0%B5%D0%BB%D0%B8%D1%82%D0%B8%D0%B7%D1%8A%D0%BC) застанали зад брошурките, че усещам почти едно чувство на семейна топлина, привързаност дори. 
Тук искам да отбележа няколко неща. Това в никакъв случай не е опит за подигравка, което би било неуважително. Също така, съдейки по какво впечатление са оставили у мен, със спокойното им, но неуморно омниприсъствие, мисля че съвсем спокойно може да се каже че са разбрали как да подходят успешно към прозелитизма. И за да разсея всякакви съмнение, не не съм решила да стана свидетел на Йехова.

П.П: На всичкото отгоре покрай писането на този параграф научих и думата “прозелит”. Кажете ми сега как да не стане човек свидетел, щом само обсъждайки темата вече съм по-добър човек от преди малко? Some would call that brilliant tactics. 


<script src="https://utteranc.es/client.js"
        repo="wiseblondie/brum-thoughts-chain"
        issue-term="pathname"
        theme="github-light"
        crossorigin="anonymous"
        async>
</script>
