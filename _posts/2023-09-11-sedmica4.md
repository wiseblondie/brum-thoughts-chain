---
title: "Седмица 4"
date: 2023-09-11
---

Седмица 4:

1.Купих си маринована херинга. Към нея кисели краставички. За жалост при първата ми хапка на препечената ми ръжена филийка с горчица и херинга и кисели краставички, ме заля вълна разочарование. 
Някак си и киселите краставички и херингата успяваха да бъдат сладки. Не, не да сладнят, да бъдат сладки. 
Все пак човек е сладък като мед, не като маринова херинга? 

2.Подметките на хората тук са чисти. Немският стандарт за чистота е леко лежерен в сравнение с бергенския. Сигурно обаче Берген е мръсен в сравнение с повечето места в Япония, все пак там мият метрото на всеки 15 дена. 
А и все още не вали сняг тук, така че ще видим декември какви ще са подметките.

3.Тук, когато е слънчев двайсет градусов септемврийски ден, е чудесно време за печене на слънце и плуване в морето. Гарантирам.
На средиземноморското крайбрежие такова държания, би било видяно като неуместно. В един такъв ден, хората биха излезли с дълъг панталон и лека връхна дреха. А за влизане в морето изобщо и не би станало дума. Такива глупости трябва да бъдат оставени на младите и глупавите. 


