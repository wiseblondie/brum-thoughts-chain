---
title: "Седмица 15"
date: 2023-12-03
---
1. Преместих се в Берген, Норвегия и естествено тази зима заваля сняг първо в София, България.
Накратко: леко съм раздразнена.

2. “Само адвокатът може да те защити както майка ти, без въобще да ти вярва” - най-мъдрият човек който познавам.

3. В Берген, всяка коледа построяват така наречения “Pepperkakebyen”. Най-големият град от коледни сладки, в построяването на който участват всички най-млади бергенчани. Все пак все някои трябва да се заеме със сериозните задачи в този свят.  И типично в бергенски стил, освен многобройните заснежени къщи, има и кораби! 
![20231201-paperkakebyen2](https://github.com/wiseblondie/brum-thoughts-chain/assets/133108671/7620632e-f3a8-4e21-9bd5-4cd671d78282)
![20231201-paperkakebyen1](https://github.com/wiseblondie/brum-thoughts-chain/assets/133108671/24f494d7-3f2b-4098-b022-f68e8c73bdb8)

4. Тази седмица чух норвежци да се оплакват че ако имаха пари щяха да могат да финансират някакъв проект по-добре.
Само ако знаеха че ако това което те наричат “липса на финанси” е в най-лошият случай два пъти по-голяма сума от тази която има на повечето други места. 

5. Тази година имам адвент календар с малки пакетчета ядки всеки ден! Ако това не е рай, какво е?
![20231201-adv-calendar](https://github.com/wiseblondie/brum-thoughts-chain/assets/133108671/918c2261-b254-4409-9f67-22755f09187b)

6. Има патриотизъм който не разбирам. Има монархии (особено тези в Европа) които не разбирам. И има патриотизъм и крале които разбирам. 2016, норвежкият крал прави тази реч[https://www.youtube.com/watch?v=zvB0jZKRKrk]. 
Няма театралност, надявам се наистина да мисли тези неща, а не просто да имат добър PR.
