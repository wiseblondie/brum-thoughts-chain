---
file: "Седмица 13"
date: 2023-11-20
---
1. Държа да отбележа че първите четиринайсет дена на ноември в Берген не валя. Беше слънчево, a небето синьо.

2. “sju” (чете се “шию”) на норвежки е седем. Много прилича на “шу”. 

3. Освен петрол, и риба в Норвегия се оказва че имат значителна оръжейна индустрия. Което на пръв поглед не е толкова лошо, създава много работни места, и естествено ако аз бях норвежкото министерство на отбраната щях да искам да съм повече от подговена в случай че се наложи да защитя Норвегия. 
Индустрията им е достатъчно добра и голяма за да се намират между 20-те най-големи износвачи на оръжия в света. До 2015, са продавали оръжия на Обединените арабски емирства (UAE). Когато имаш пари, понякога някак си става по-лесно да “забравим” да видим някой неща. От тогава насам обаче се оказва че главно продават оръжия на държави от НАТО. Също изглежда че, министерството на отбраната има доста прозрачна политика за продажба и правят [публично достъпни обобщения за продажбите си на оръжия всяка година](https://thearmstradetreaty.org/download/b822c459-13b1-335f-b0b9-cf725a4f4d68). 

Може би цената за това норвежците да имат добри заплати е по-висока от колкото изглежда?

4. Продаваме арсеник, стари крони, влажен кибрит, дървени ски, отвари против  писателски запек (writer’s block), пъзели с едно липсващо парче, виодеокасети, изоставени идеи (на половин цена след седемнайсет часа), сребърни прибори, използвани тефтери…
Приемаме плащания с карта. 
![20231116-brocante](https://github.com/wiseblondie/brum-thoughts-chain/assets/133108671/eae7dce9-56df-41a3-8754-fccd168f2f7a)
