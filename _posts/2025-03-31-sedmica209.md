---
title: "Седмица 209"
date: 2025-03-31
---
1. Aaah! Spring in Hamsterdam, a glimmer of hope about what’s to come, a renaissance, an unsure emergence of the cave of gloomy winter despair! The sun is out (yes, they also have it here), blue skies, birds flying just high enough to catch all the bugs, snowdrops, crocuses and daffodils flowering, bliss, lightheartedness…and the ever so slight smell of cow shit.
Afterall, you’re in the Netherlands.

2. Вече толкова време четете, а аз пиша, а вие така и не знаете нищо за мен. Нека ви разкажа малко. 

Аз съм решителна, знам какво искам, не премислям. Бърза като светкавица. Толкова съм висока, че дишам разреден кислород. Подскачам и тичам и много обичам отборни спортове, че какво е една неделя без малко футбол с компанията? 
Да, и също съм уверена в идеите и способностите си, изобщо не ме поглъща съмнението. Тази дума “съмнение” е непозната за мен. А и започвам всичко навреме, въпреки че съм ужасно разхвърляна и нищо никога не подреждам. Не се вманиачавам, никога в нищо, още по-малко пък в незначителни детайли. Също всеки четвъртък си чета на кафе, за да знам какво ще се случи идната седмица, предпочитам да съм подготвена. Много обичам да нося дрехи които са ми леко неудобни, но това няма значение понеже ми отиват толкова много. 

Аз съм деликатна и внимателна, изобщо не съм директна. Казвам нещата заобиколно и отдалеч. Просто много добре успявам да предвиждам емоциите на другите. Винаги седя с изправен гръб и никога не си вия косата, или клатя краката докато седя на стол. Достатъчно голяма съм за да мога да се контролирам. Не обичам да пия, защото знам че е вредно и предпочитам да не си причинявам това на мозъка. Не съм много шеговита, нито с другите, нито със себе си, за такива неща си има време и място. През другото време трябва да показване уважение и респект. Особено към по-големите. Ако са по-големи значи знаят повече, няма как да не е така. 

Не ми се е случвало да се изплескам в неподходящия момент или пък да приказвам глупости. Всичко това е детинско, аз все пак съм сериозен възрастен…

Добре, добре не мога повече, това последното е твърде много.
Това му е хубавото–нали всичко е “в интернета”, както казват младите, няма никога да разберете дали ви лъжа или не. И не е като с някои от вас (още по-малко пък с всички вас) да се познаваме на живо. Така че, просто ще трябва да ми се доверите че това съм аз, описанието е по-точно от снимка. Едно към едно! Какъвто бръмбар ви се паднал, такъв ще си имате. 






<script src="https://utteranc.es/client.js"
        repo="wiseblondie/brum-thoughts-chain"
        issue-term="pathname"
        theme="github-light"
        crossorigin="anonymous"
        async>
</script>
