---
title: "Седмица 208"
date: 2025-01-23
---

21-ви януари 2025 сме, от снощи всички говорят за Тръмп. Както виждате вече и аз. Подигравателно, с насмешка, за него, за типа хора в публиката, за речта му. От една странна разбирам, така се показва неуважение и неодобрение със случващото се и с политиките на Тръмп. От друга, това ни кара да виждаме хората които гласуват за него, като малко по-малко човешки, като идиоти. А те не са. Може би са малко образовани много от тях, но и тях ги боли и те преживяват неща които ги измъчват. И когато нямаме емпатия към тях, само ги отблъскване още повече и още повече към хора като Тръмп. Какво стана с това да сме мили и толерантни към всички? Нали сме либерални и уважаваме всички? Е хайде, де хайде да ги уважаваме. Или изведнъж не е удобно? 
Добре де, увличам се.

Исках само да припомня, че колкото и да се смеем на Тръмп и да го презираме, той е президент на Съединените американски щати, за втори път. Него, с уважение, изобщо не го ебе ние какво мислим. Че за какво му е? И без това *всички* говорят за него. А ние кой сме? Аз просто пиша глупости за вас, а вие ги четете. 
Така че, освен да ни накара за малко да се почувстваме на по-висок морален пиедестал, да се подиграваме на тези хора, нищо няма да направи. 
Това не е ново и не не го казвам аз първа. 

Всеки си има своята ранима пета. Даже и хора като Тръмп. Хора които се хранят с внимание, пари и власт. Тяхната пета е да нямат публика, без значение дали от почитатели или презиращи. Всеки може да бъде победен. 
Може би е малко късно за Тръмп, защото той вече няма какво да губи. Стар е, кара си втория мандат и има всичко, сега вече няма предизвикателство. Ще булдозира, и ще нанесе само разхруха. Но, може да се опитаме да предотвратим следващия Тръмп. Нека привлечем избирателите му на нашата странна, нека ги приветсваме, преди някои друг да дойде да ги “спасява”. 


<script src="https://utteranc.es/client.js"
        repo="wiseblondie/brum-thoughts-chain"
        issue-term="pathname"
        theme="github-light"
        crossorigin="anonymous"
        async>
</script>
