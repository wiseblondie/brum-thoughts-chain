---
title: "Седмица 6"
date: 2023-10-17
---
*В Мюнхен:*

1.С немската ми баба бяхме на сауна в един от тези немски Schwimmbad-и в който човек отива гол. Бяхме там във вторник сутринта, средната възраст на посетителите в този момент според мен беше нещо от порядъка на седемдесет и четири, а моето присъствие там не мисля че променяше статистиката по какъвто и да било начин. 
Ако моята скорост беше равна на 1, скоростта на всички останали, беше 0.50. Все пак нека не забравяме че всички бяха обути с гумени чехли които не бяха удобни никому а и на всичкото отгоре бяха мокри и хлъзгави.
Най-забавната сцена която видях е когато един възрастен господин (напомням: чисто гол) беше застанал пред един храст и небрежно почистваше сухите клоники. Господинът беше клиент, не градинар нает за извършване на поддръжка.

2.В Германия чувството за хумор е като скъп минерал: трудно изкопяемо и много рядко.

3.В Германия чувството за хумор е като екзотичен плод: гледа се с любопитство и е нужно малко кураж за да се опита. И най-често вкусът му е малко силен за несвикналите. Пробвахме го веднъж и стига толкова, ще го оставим на чужденците.
